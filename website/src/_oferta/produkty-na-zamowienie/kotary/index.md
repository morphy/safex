---
title: Kotary, przepierzenia, kurtyny
time: 5-10 dni roboczych
---

Specjalizujemy się w produkcji rozsuwanych kotar wykonanych na zamówienie z
wysokiej jakości PCV. Nasze produkty znajdują szerokie zastosowanie jako
elementy zabudowy ogródków, obiektów gastronomicznych, hal produkcyjnych oraz
innych obiektów przemysłowych.

Na krawędziach styku dwóch kotar możemy zastosować **zamknięcia z rzepów** lub
innych okuć, dostosowując rozwiązanie do indywidualnych potrzeb klienta. W
przypadku kotar przesuwanych na lince lub rurce oferujemy **specjalne wieszaki**
(patrz zdjęcia). Aby zapewnić widoczność, możemy wstawić w przegrodę **okno z
przezroczystego PCV**. Istnieje również możliwość wykonania **kurtyn z tkaniny
trudnopalnej**.

Przejrzyste kotary przemysłowe oddzielające hale produkcyjne są praktycznym
rozwiązaniem, eliminującym konieczność budowania stałych przegród. Zasłony
grodzące pomagają **utrzymać temperaturę** poprzez zapobieganie mieszaniu się
ciepłego powietrza z zimnym, nie zmniejszając jednocześnie funkcjonalności
przestrzeni. W każdej chwili można je usunąć ze światła hali. Kotary umocowane
za pomocą **szyn jezdnych** i **rolek** są łatwe w przemieszczaniu, co daje dużą
swobodę w aranżacji przestrzeni roboczej.
