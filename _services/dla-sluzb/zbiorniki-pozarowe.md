---
title: Zbiorniki pożarowe
---

Zbiorniki otwarte wykonujemy z bardzo mocnej tkaniny powlekanej PCV produkcji
fińskiej firmy Scantarp. Zbiorniki znajdują zastosowania jako baseny rekreacyjne
oraz hodowlane, zbiorniki na wodę pitną oraz zbiorniki pożarowe.

Stelaż basenu wykonany jest z mocnych rur stalowych zabezpieczonych przed
korozją poprzez malowanie emalią proszkową. System szybkiego składania i
rozkładania basenu oparty jest na odpowiednio ukształtowanych złączkach i
prostych odcinkach rur. Części szkieletu są ze sobą połączone szybkozłączkami o
konstrukcji bagnetowej. Dodatkowym zabezpieczeniem są śruby motylkowe
uniemożliwiające samoczynne rozłączenie się konstrukcji. Spawane połączenia
kątowe wzmocnione są wstawkami z pręta stalowego.

Zbiorniki są łatwe do przewożenia i magazynowania ze względu na modułową
konstrukcję i osobne pakowanie szkieletu i poszycia. Elementy umieszczone są w
niewielkiej torbie z mocnymi uchami, która sprawdza się podczas wszelakich
zastosowań wymagających szybkiego rozłożenia zbiornika (np. zastosowania
pożarowe). Duże tunele w poszyciu umożliwiają błyskawiczne zamontowanie
szkieletu i uzyskanie gotowego do pracy basenu w kilka minut, co jest zaletą dla
wszelkiego rodzaju służb szybkiego reagowania.

Poszycie zbiornika możemy wykonać z tkaniny olejoodpornej oraz z tkaniny
posiadającej atest do kontaktu z wodą pitną. Basen może być użyty do
przechowywania i transportu ryb. Wysokość band i inne parametry konstrukcji
możemy również dowolnie dostosować do innych celów.
