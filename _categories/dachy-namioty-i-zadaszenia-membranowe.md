---
title: Zadaszenia membranowe
subtitle: Zadaszenia membranowe
---
Zadaszenia membranowe- membrany stają się obecnie najprężniej rozwijającą się formą przekryć strukturalnych. Naprężone struktury należą obecnie do najnowocześniejszych rozwiązań architektonicznych.   Są chętnie stosowane ze względu na swoją efektowność. Niektóre rozwiązania to prawdziwe perełki architektoniczne . Coraz większa liczba adaptacji sprawia, że jest to rozwiązanie sprawdzone.

    Najbardziej popularnym materiałem jest PVC/PVDF. PVDF jest to tkanina powlekna PVC wykończona  lakierem z  polifluorku winylidenu  charakteryzująca się wysoką odpornością chemiczną i odpornością na promienie UV. Dodatkowo materiał jest trudnopalny oraz posiada właściwości samoczyszczące. Wszelkie zabrudzenia nie osadzają się na powierzchni materiału, więc pozostawiają powłokę w idealnej czystości.  Najnowocześniejsze materiały są niesłychanie trwałe i umożliwiają bezawaryjną całoroczną pracę membrany przez wiele lat, a specjalny proces powlekania warstwą ochronną zapobiega tworzeniu się pleśni, plam i smug. Low Wick to minimalna absorpcja cieczy przez włókna bazowe tkaniny. Dzięki temu w wypadku uszkodzenia powłoka materiału nie będzie narażona na negatywny wpływ czynników zewnętrznych. Nie bez znaczenia jest również stabilność wymiarowa, która pozwala utrzymać jednorodny kształt przez długie lata.

   Stosujemy materiały produkowane przez wiodących producentów, dlatego zapewniamy najwyższą jakość wyrobów. Zadaszenia membranowe mogą przybierać różne formy dają wiele swobody w formowaniu kształtu i wymiaru. Przykładami są: żagle, siodła, łuki, stożki  oraz wiele innych możliwości. Konstrukcje membranowe stosowane są do zadaszeń: stadionów, amfiteatrów,  basenów i wielu innych. Membrany stosujemy nie tylko do przekryć o dużych powierzchniach. Struktury membranowe możemy również wykorzystać do zadaszenia altany przed domem, w ogrodzie lub do miejsc postojowych.