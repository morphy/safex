---
title: Zadaszenia
subtitle: Zadaszenia membranowe, Plandeki kedrowe, Dachy i namioty
order: 7
---

Membrany są obecnie najprężniej rozwijającą się formą przekryć strukturalnych.
Naprężone struktury należą do najnowocześniejszych rozwiązań architektonicznych.
Są chętnie stosowane ze względu na swoją efektowność. Niektóre rozwiązania to
prawdziwe perełki architektoniczne. Coraz większa liczba adaptacji sprawia, że
jest to rozwiązanie sprawdzone.

Najbardziej popularnym materiałem do wykonywania tego typu konstrukcji jest
PVC/PVDF. PVDF to tkanina powlekana PVC wykończona lakierem z polifluorku
winylidenu, charakteryzująca się wysoką odpornością chemiczną i odpornością na
promienie UV. Materiał jest trudnopalny, a wszelkie zabrudzenia nie przywierają
do powierzchni materiału, dzięki czemu utrzymanie powłoki w idealnej czystości
jest bardzo łatwe. Najnowocześniejsze materiały są niesłychanie trwałe i
umożliwiają bezawaryjną całoroczną pracę membrany przez wiele lat, a specjalny
proces powlekania warstwą ochronną zapobiega tworzeniu się pleśni, plam i smug.
Low Wick to minimalna absorpcja cieczy przez włókna bazowe tkaniny. Dzięki temu
w wypadku uszkodzenia powłoka materiału nie będzie narażona na negatywny wpływ
czynników zewnętrznych. Nie bez znaczenia jest również stabilność wymiarowa,
która pozwala utrzymać jednorodny kształt przez długie lata.

Stosujemy materiały produkowane przez czołowych producentów, dlatego zapewniamy
najwyższą jakość wyrobów. Zadaszenia membranowe mogą przybierać różne formy dają
wiele swobody w formowaniu kształtu i wymiaru. Przykładami są: żagle, siodła,
łuki, stożki oraz wiele innych możliwości. Konstrukcje membranowe stosowane są
do zadaszeń: stadionów, amfiteatrów, basenów i wielu innych. Membrany stosujemy
nie tylko do przekryć o dużych powierzchniach. Struktury membranowe możemy
również wykorzystać do zadaszenia altany przed domem, w ogrodzie lub do miejsc
postojowych.
