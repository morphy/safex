---
title: Plandeki z oknami PCV
subtitle: subtitle
order: 1
---

Safex Plandeki specjalizuje się w produkcji plandek z przezroczystymi oknami
PVC, które łączą trwałość, estetykę i funkcjonalność. Idealnie sprawdzają się na
tarasach, w altanach ogrodowych, barach plażowych, a także jako ściany namiotów
gastronomicznych. Dzięki grubym foliom PVC plandeki skutecznie chronią przed
wiatrem, deszczem i innymi niekorzystnymi warunkami atmosferycznymi,
jednocześnie zapewniając widoczność i dostęp do naturalnego światła. Ich mocna
konstrukcja oraz możliwość dogrzewania promiennikami gazowymi lub kominkami
umożliwiają komfortowe korzystanie z przestrzeni nawet w chłodniejsze miesiące.

Stosujemy nowoczesne technologie, takie jak zgrzewanie materiałów przy użyciu
zgrzewarek wysokiej częstotliwości, co zapewnia trwałe i estetyczne połączenia.
Kluczowym elementem jest odpowiednie naprężenie plandek, co pozwala zachować ich
elegancki wygląd bez zagnieceń. Oferujemy różnorodne systemy mocowania, takie
jak oczka, przekrętki, a także dodatkowe opcje, jak fartuchy ochronne oraz
stalowe profile, co zwiększa ich funkcjonalność i trwałość.

Upewnij się czy miejsce w którym chcesz zamontować okno jest do tego odpowiednie. Aby okno stworzyło równą taflę bez zmarszczek, belki okna muszą tworzyć jedną płaszczyznę. Mierząc belki, podawaj nam odległość między nimi, od wewnętrznych
krawędzi. Schemat pomiarów możesz znaleźć poniżej.
